---
layout: post
title: hiree - Regulamin serwisu internetowego
---

**<u>REGULAMIN SERWISU INTERNETOWEGO HIREE</u>**

**<u>WSTĘP</u>**

Niniejszy Regulamin określa rodzaje, zakres i zasady świadczenia usług
drogą elektroniczną za pośrednictwem serwisu internetowego
www.hiree.app, warunki świadczenia takich usług, w tym dotyczące
zawierania i rozwiązywania umów, wymagań technicznych, niezbędnych do
korzystania z serwisu internetowego, obowiązki i prawa stron umów oraz
tryb związany z postępowaniem reklamacyjnym i odpowiedzialnością,
zgodnie z art. 8 ust. 1 pkt 1 oraz art. 20 ust. 1 ustawy z dnia 18 lipca
2002 r. o świadczeniu usług drogą elektroniczną (t.j. Dz. U. z 2019 r.,
poz. 123, z późn. zm.) oraz art. 173 ust. 1 ustawy z dnia 16 lipca 2004
r. Prawo telekomunikacyjne (t.j. Dz. U. z 2018 r., poz. 1954 z późn.
zm.).

Właścicielem i prowadzącym serwis internetowy
[<u>www.hiree.app</u>](https://hiree.app) jest Hiree Sp. z o.o. Sp.
k. z siedzibą ul. Będzińska 5/8, 31-403 Kraków, wpisana do Rejestru
Przedsiębiorców Krajowego Rejestru Sądowego prowadzonego przez Sąd
Rejonowy dla Krakowa – Śródmieścia w Krakowie Wydział XI Gospodarczy
Krajowego Rejestru Sądowego pod nr KRS: 0000844894; NIP: 6762581458;
REGON: 386247313; tel.: +48 796 235 132.; mail: contact@hiree.app

Regulamin został udostępniony nieodpłatnie w serwisie internetowym
www.hiree.app celem zapoznania się z jego treścią, w sposób
umożliwiający jego pozyskanie, odtworzenie i utrwalenie w związku z
korzystaniem z serwisu oraz świadczonych usług.

**§ 1**

**<u>PODSTAWOWE POJĘCIA I DEFINICJE</u>**

Ilekroć w treści regulaminu posłużono się poniżej wskazanymi pojęciami,
należy je rozumieć w sposób następujący:

1.  **UŚUDE** - Ustawa z dnia 18 lipca 2002 r. o świadczeniu usług drogą elektroniczną (t.j. Dz. U. z 2020 r., poz. 344, z późn. zm.).

2.  **PT** - Ustawa z dnia 16 lipca 2004 r. Prawo telekomunikacyjne (t.j. Dz. U. z 2019 r., poz. 2460 z późn. zm.);

3.  **RODO** - Rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE;

4.  **KC** – Ustawa z dnia 23 kwietnia 1964 r. kodeks cywilny (t.j.  Dz. U. z 2018 r., poz. 1025 z późn. zm.);

5.  **PAP** - Ustawa z dnia 4 lutego 1994 r. o prawie autorskim i prawach pokrewnych (t.j. Dz. U. z 2019 r., poz. 1231 z późn. zm.)

6.  **Regulamin** - niniejszy regulamin serwisu internetowego www.hiree.app, uwzględniający wypełnienie obowiązków nałożonych przez UŚUDE, PT oraz RODO;

7.  **Hiree** – Usługodawca w rozumieniu UŚUDE oraz PT, którym jest Hiree Sp. z o.o. Sp. k. z siedzibą ul. Będzińska 5/8, 31-403 Kraków;

8.  **Kandydat** – pełnoletnia osoba fizyczna poszukująca pracy poprzez korzystanie z Usług świadczonych za pośrednictwem Serwisu;

9.  **Pracodawca** – osoba fizyczna prowadząca działalność gospodarczą, także w ramach spółki cywilnej, osoba prawna, jednostka organizacyjna nieposiadająca osobowości prawnej, której odrębna ustawa przyznaje zdolność prawną, prowadzące działalność gospodarczą i korzystający z Usług świadczonych za pośrednictwem Serwisu w celu pozyskania Kandydatów do pracy lub współpracy;

10. **Użytkownik** – Kandydat lub Pracodawca;

11. **Strona** – Hiree lub Użytkownik.

12. **Administrator** – Hiree lub Pracodawca będący administratorem w rozumieniu art. 4 pkt 7) RODO;

13. **Dane osobowe** – wszelkiego rodzaju informacje o zidentyfikowanej lub możliwej do zidentyfikowania osobie fizycznej zgodnie z art. 4 pkt 1) RODO;

14. **Aplikacja HireeApp** – aplikacja mobilna będąca oprogramowaniem instalowanym na urządzeniach przenośnych umożliwiającym rejestrację oraz korzystanie z Usług elektronicznych przez Kandydata;

15. **Serwis** – całość infrastruktury techniczno – informatycznej oraz wszelkie narzędzia umożliwiające świadczenie usług drogą elektroniczną dostępne za pośrednictwem strony internetowej [<u>www.hiree.app</u>](https://hiree.app) lub aplikacji HireeApp;

16. **Strona internetowa Serwisu** – strona dostępna pod adesem: [<u>www.hiree.app</u>](https://hiree.app)

17. **Usługi** - usługi mające charakter płatny lub bezpłatny świadczone drogą elektroniczną przez Hiree na rzecz Użytkowników, wskazane i opisane w niniejszym Regulaminie;

18. **Umowa** – zasady, warunki, prawa i obowiązki Stron dotyczące świadczenia Usług przez Hiree na rzecz Użytkowników, opisane szczegółowo w niniejszym Regulaminie;

19. **Konto Pracodawcy** - indywidualny panel udostępniony Pracodawcy przez Hiree po wykupieniu Usług płatnych w Serwisie lub dokonaniu rejestracji, w którym gromadzone są dane Pracodawcy, informacje o wykupionych Usługach płatnych, informacje na temat udostępnionych ofert pracy i wynikach dopasowania Kandydatów, jak również na który przesyłane są lub udostępniane poszczególne elementy zgodnie ze specyfikacją świadczonej Usługi płatnej;

20. **Profil Kandydata** – stworzony przez Kandydata w Aplikacji mobilnej opis służący odpowiedniemu dopasowaniu do ofert Pracodawców.

21. **Formularz rejestracyjny** – formularz służący do rejestracji Konta Pracodawcy lub Profilu Kandydata w Serwisie lub Aplikacji mobilnej, celem korzystania z Usług świadczonych za pośrednictwem Serwisu, zawierający dane wymagane w procesie rejestracji.

22. **Dopasowanie** – funkcjonalność Serwisu polegająca na odpowiednim przyporządkowaniu oczekiwań Pracodawcy zawartych w ofercie pracy z profilami Kandydatów, dokonywana za pomocą dedykowanego algorytmu.

23. **Login** – indywidualne oznaczenie Pracodawcy w Serwisie;

24. **Hasło** – ciąg znaków literowych, cyfrowych lub specjalnych utworzony przez Pracodawcę umożliwiający zabezpieczony dostęp do Konta Pracodawcy.

**§ 2**

**<u>POSTANOWIENIA OGÓLNE</u>**

1\. Serwis prowadzony jest celem prezentacji i realizowania przez Hiree
Usług świadczonych drogą elektroniczną dla Użytkowników służących
wspieraniu procesu rekrutacji i pozyskiwania Kandydatów przez
potencjalnych Pracodawców, jak również szerzenia wiedzy i edukacji w
dziedzinie zatrudnienia.

2\. Świadczone za pośrednictwem Serwisu Usługi, dedykowane Kandydatom
mają charakter nieodpłatny. Usługi przeznaczone dla Pracodawców bez
względu na ich odpłatny lub nieodpłatny charakter, nie są przeznaczone
dla konsumentów w rozumieniu art. 22<sup>1</sup> KC, wobec czego
konsument korzysta z nich na własne ryzyko i odpowiedzialność, zrzekając
się jednocześnie wszelkich roszczeń w tym zakresie w stosunku do Hiree.

3\. Regulamin określa w szczególności: zasady korzystania z Serwisu,
rodzaje i zakres Usług, zasady świadczenia Usług przez Hiree, warunki
zawierania i rozwiązywania Umów o świadczenie Usług, wymagania
techniczne niezbędne do współpracy z Serwisem, zakaz dostarczania przez
Użytkowników treści o charakterze bezprawnym oraz tryb postępowania
reklamacyjnego.

4\. Każdy Użytkownik przed rozpoczęciem korzystania z Serwisu lub
Aplikacji HireeApp oraz jakiejkolwiek Usługi zobowiązany jest do
zapoznania się z niniejszym Regulaminem. Rozpoczęcie korzystania z
Serwisu, Aplikacji HireeApp lub świadczonych Usług jest równoznaczne z
bezwarunkową akceptacją wszelkich postanowień Regulaminu bez zmian i
zastrzeżeń. Brak akceptacji Regulaminu jest jednoznaczny z brakiem
możliwości korzystania z Serwisu, Aplikacji HireeApp i świadczonych za
ich pośrednictwem Usług.

5\. Użytkownik oświadcza, że posiada pełną zdolność do czynności
prawnych, a akceptując postanowienia Regulaminu zobowiązuje się stosować
do jego zapisów, w tym wszelkich nałożonych na niego obowiązków.

6\. Użytkownik zobowiązuje się do korzystania z Serwisu z poszanowaniem
norm etycznych, zasad porządku publicznego oraz współżycia społecznego,
dobrych praktyk i obowiązujących przepisów prawa, nie powodując
wyrządzenia jakichkolwiek szkód Hiree lub osobom trzecim. Zabronione
jest wykorzystywanie przez Użytkownika udostępnionych mu treści lub
Usług oferowanych przez Hiree do podejmowania działań nielegalnych,
sprzecznych z porządkiem publicznym, dobrymi obyczajami oraz zasadami
współżycia społecznego. Zakazane jest rozpowszechnianie treści o
charakterze rasistowskim, ksenofobicznym, pornograficznym, propagowanie
terroryzmu lub naruszanie praw człowieka. Niedozwolone są jakiekolwiek
praktyki mogące powodować szkody w fizycznych lub logicznych
zabezpieczeniach systemów informatycznych Hiree, jego dostawców lub osób
trzecich, w celu wprowadzania lub rozpowszechniania internetowych
wirusów komputerowych, trojanów, botów lub jakiegokolwiek innego
fizycznego lub logicznego systemu zdolnego do spowodowania wyżej
wymienionych szkód. Zabronione są wszelkie działania mające prowadzić do
uzyskania dostępu do kont internetowych innych Użytkowników, w tym
prowadzące do modyfikacji przesyłanych wiadomości lub informacji
umieszczanych przez innych Użytkowników.

7\. Korzystanie z Serwisu możliwe jest przy spełnieniu poniższych
wymagań technicznych:

1.  posiadanie urządzenia umożliwiającego połączenie z siecią Internet (np. komputer stacjonarny, laptop, smartfon, tablet);

2.  posiadanie urządzenia mobilnego wyposażonego w system Android lub iOS oraz dostępem do sklepu AppStore lub Google Play (w przypadku korzystania z Aplikacji HireeApp);

3.  podłączenie do sieci Internet;

4.  posiadanie i uruchomienie jednej ze wskazanych przeglądarek internetowych:

<!-- -->

1.  Google Chrome,

2.  Mozilla Firefox,

3.  Safari,

4.  Edge,

5.  iOS Safari,

6.  Android Browser,

7.  Opera.

<!-- -->

1.  posiadanie aktywnego konta e-mail;

2.  włączona w przeglądarce internetowej obsługa języka Javascript z akceptacją plików cookies oraz protokół bezpiecznej transmisji danych.

8\. Szczegółowe i aktualne informacje związane z wymogami technicznymi
korzystania z Serwisu znajdują się w załączniku nr 1 do niniejszego
Regulaminu.

9\. Korzystanie z Serwisu przez Kandydatów poprzez Aplikację HireeApp
uwarunkowane jest prawidłową instalacją aplikacji na urządzeniu
przenośnym.

10\. Hiree oświadcza, iż powyższe wymagania stanowią minimalny zakres
dostępu do Serwisu i czynić będzie starania celem umożliwienia
korzystania z Serwisu także z użyciem innych wersji systemów
operacyjnych i przeglądarek internetowych.

11\. Hiree zastrzega możliwość udostępniania w Serwisie treści
marketingowych własnych i innych podmiotów zgodnie z powszechnie
obowiązującymi przepisami prawa.

**§ 3**

**<u>ZASADY KORZYSTANIA Z SERWISU I OFEROWANYCH USŁUG</u>**

1\. Korzystanie z Serwisu w zakresie przeglądania udostępnionych treści
jest nieodpłatne, dobrowolne i dozwolone dla wszystkich Użytkowników,
zgodnie z postanowieniami § 2 niniejszego Regulaminu.

2\. Usługi świadczone przez Hiree za pośrednictwem Serwisu umożliwiają
korzystanie z funkcjonalności wskazanych i udostępnianych zgodnie ze
specyfikacją charakteryzującą daną Usługę.

3\. Usługi mogą być płatne i bezpłatne. Informacje i Usługi zamieszczone
w Serwisie nie stanowią oferty w rozumieniu art. 66¹ KC. Użytkownik
wybierając opcję dostępu do Serwisu lub poszczególną Usługę, składa
ofertę Hiree na warunkach określonych w Serwisie, niniejszym Regulaminie
lub odrębnych umowach.

4\. W zakres Usług nieodpłatnych wchodzą:

1.  przeglądanie treści udostępnionych w Serwisie;

2.  newsletter;

3.  blog;

4.  rejestracja Konta Pracodawcy;

5.  tworzenie Profilu Kandydata, prezentacje rekrutacyjne i nagroda;

5\. Usługą płatną świadczoną przez Hiree za pośrednictwem Serwisu jest
JobMatch będącą rekrutacją Kandydatów przez Pracodawców za pomocą
funkcjonalności dopasowania.

**§ 4**

**<u>ŚWIADCZENIE USŁUG BEZPŁATNYCH PRZEZ HIREE</u>**

1\. Warunkiem korzystania przez Użytkownika z jakichkolwiek Usług
bezpłatnych i zawarcie w tym zakresie Umowy jest zapoznanie się z
treścią i akceptacja niniejszego Regulaminu.

2\. Hiree zastrzega sobie prawo wyboru i zmiany rodzaju, form, czasu
oraz sposobu udzielania dostępu do Usług bezpłatnych, o czym poinformuje
Użytkownika w sposób właściwy dla zmiany Regulaminu.

3\. Umowa związana z przeglądaniem treści udostępnionych w Serwisie
zawierana jest na okres faktycznego korzystania przez Użytkownika z
Usługi.

4\. Umowa o świadczenie Usługi newslettera.

1.  Umowa o świadczenie Usługi newslettera zawierana jest poprzez podanie przez Użytkownika adresu e-mail, zaakceptowanie zgody na przesyłanie przez Hiree informacji handlowych za pomocą telekomunikacyjnych urządzeń końcowych i automatycznych systemów wywołujących, a następnie odznaczenie przez Użytkownika w przesłanej na podany adres e-mail wiadomości linka aktywacyjnego.

2.  Umowa o świadczenie Usługi newslettera polega na przesyłaniu na podany adres e-mail w szczególności informacji o usługach świadczonych przez Hiree, promocjach i rabatach dedykowanych Użytkownikom, jak również innych wiadomości związanych z funkcjonowaniem Serwisu, w tym informacji prawnych i podatkowych odnoszących się do problematyki rekrutacji, zatrudnienia, szkoleń, czy też bieżących interpretacji, opinii i komentarzy.

3.  Użytkownik może w każdej chwili zrezygnować z otrzymywania newslettera poprzez wycofanie swojej zgody lub zaznaczenie odpowiedniego pola wskazanego w każdej otrzymywanej wiadomości w ramach tej Usługi, co jest równoznaczne z rozwiązaniem Umowy w tym zakresie.

4.  Usługa otrzymywania informacji handlowych za pośrednictwem newslettera może być dedykowana także Pracodawcom korzystającym z Usług płatnych.

5.  Hiree przewiduje możliwość otrzymywania przez Użytkownika zawierającego Umowę o świadczenie Usługi newslettera dodatkowych gratyfikacji, związanych z otrzymaniem stosownych rabatów lub możliwością korzystania w ograniczonym czasie z wersji demonstracyjnej określonej Usługi płatnej. Użytkownik uzyska odpowiednią informację o ewentualnej gratyfikacji przed zawarciem Umowy.

5\. Umowa o świadczenie Usługi korzystania z bloga.

1.  Umowa o świadczenie Usługi korzystania z bloga polega na udostępnieniu Użytkownikom platformy w Serwisie na której mogą znajdować się treści, artykuły i informacje powiązane ze świadczonymi przez Hiree Usługami oraz wskazujące na zagadnienia prawne i faktyczne dotyczące działalności Użytkowników.

2.  Użytkownik ma możliwość umieszczania na platformie bloga swoich komentarzy, odnośników do własnych artykułów, odnośników do innych publikacji, jak również zdjęć lub filmów za pomocą odpowiedniego formularza.

3.  Użytkownik zawiera Umowę na świadczenie Usługi korzystania z bloga w momencie zapoznania się z treściami na nim umieszczonymi oraz udostępniania własnych komentarzy i materiałów, obowiązującą przez okres faktycznego korzystania z platformy bloga.

4.  Wszelkie treści, artykuły oraz inne informacje umieszczane przez Hiree na platformie bloga mają charakter jedynie poglądowy i nie mogą być wykorzystywane przez Użytkowników w prowadzonej przez nich działalności gospodarczej. Użytkownik po uzyskaniu interesującej go informacji za pośrednictwem platformy bloga winien uzyskać stosowną poradę prawnika lub doradcy podatkowego celem jej wykorzystania w ramach prowadzonej działalności gospodarczej. Hiree nie ponosi żadnej odpowiedzialności wobec Użytkownika w przypadku wykorzystania przez niego umieszczonych na platformie bloga informacji, a Użytkownik zrzeka się jakichkolwiek roszczeń z tego tytułu w stosunku do Hiree.

5.  Komentarze, artykuły, odnośniki do publikacji, zdjęcia lub filmy a także ich treść umieszczane na platformie bloga przez Użytkownika mogą być związane jedynie z tematem poruszanym na blogu oraz muszą być zgodne z powszechnie obowiązującymi przepisami prawa, jak również nie mogą naruszać praw osób trzecich. Hiree nie ponosi żadnej odpowiedzialności za umieszczane przez Użytkownika dane i informacje na platformie bloga, a Użytkownik zwalnia Hiree od ponoszenia jakiejkolwiek odpowiedzialności w tym zakresie.

6.  Zakazane jest umieszczanie materiałów i treści zniesławiających, obraźliwych, niekulturalnych, ubliżających, ksenofobicznych, obscenicznych, zawierających groźby lub dyskryminujących, jak również komentarzy i linków z reklamami, komercyjnych lub promocyjnych.

7.  Hiree zastrzega sobie w każdym czasie prawo do niepublikowania albo do usuwania wszelkich komentarzy, materiałów lub treści udostępnionych przez Użytkownika, które są niezgodne z postanowieniami Regulaminu oraz powszechnie obowiązującymi przepisami prawa. W takiej sytuacji Hiree ma prawo także zablokować możliwość umieszczania treści i materiałów przez danego Użytkownika.

6\. Umowa o świadczenie Usługi rejestracji Konta Pracodawcy.

1.  Umowa o świadczenie Usługi rejestracji Konta Pracodawcy zawierana jest poprzez wypełnienie przez Pracodawcę Formularza rejestracyjnego we wszystkich wskazanych, niezbędnych polach, bez konieczności zakupu Usługi płatnej. Umowa trwa do czasu zamknięcia Konta Pracodawcy poprzez przesłanie do Hiree stosownego żądania w tym zakresie lub też rozwiązania Umowy przez Hiree w przypadkach przewidzianych w niniejszym Regulaminie.

2.  Pracodawca rejestrując Konto Pracodawcy tworzy indywidualny Login oraz Hasło dostępu.

3.  Hiree przewiduje możliwość otrzymywania przez Pracodawcę zawierającego Umowę o świadczenie Usługi rejestracji Konta Pracodawcy dodatkowych gratyfikacji, związanych z otrzymaniem stosownych rabatów lub możliwością korzystania w ograniczonym czasie z wersji demonstracyjnej określonej Usługi płatnej.  Pracodawca uzyska odpowiednią informację o ewentualnej gratyfikacji przed zawarciem Umowy.

4.  Rejestracja Konta Pracodawcy umożliwia także Pracodawcy szybsze i sprawniejsze korzystanie z innych Usług świadczonych za pośrednictwem Serwisu.

7\. Umowa o świadczenie Usługi tworzenia Profilu Kandydata, prezentacji
rekrutacyjnych i nagrody.

1.  Celem zawarcia Umowy o świadczenie Usługi tworzenia Profilu Kandydata, prezentacji rekrutacyjnych i nagrody, Kandydat pobiera ze sklepu internetowego darmową Aplikację HireeApp i instaluje ją na urządzeniu przenośnym (smartfon, tablet, palmtop itp.)

2.  Umowa o świadczenie Usługi tworzenia Profilu Kandydata, prezentacji rekrutacyjnych i nagrody zawierana jest poprzez uruchomienie prawidłowo zainstalowanej Aplikacji HireeApp i wypełnienie przez Kandydata poszczególnych części Formularza rejestracyjnego.

3.  Kandydat podaje swój numer telefonu komórkowego w odpowiednim polu aplikacji, a następnie wpisuje przesłany kod logowania otrzymany od Hiree na podany numer telefonu.

4.  Kandydat zobowiązany jest do zaakceptowania Regulaminu Serwisu obejmującego także Aplikację HireeApp a następnie podania wymaganych elementów składowych Profilu Kandydata.

5.  Kandydat podaje swoje imię i nazwisko oraz informacje dotyczące dotychczasowej kariery i doświadczenia zawodowego, jak również oczekiwań co do przyszłej pracy oraz Pracodawcy.

6.  Podawane informacje odnoszą się do interesujących Kandydata specjalizacji lub zawodów, posiadanych umiejętności, ich zawodowego lub prywatnego charakteru oraz okresu wykorzystywania.

7.  Końcowymi informacjami w Profilu Kandydata są dane dotyczące miasta lub regionu poszukiwanej pracy oraz wysokości oczekiwanych zarobków.

8.  Kandydat zobowiązany jest do wypełnienia formularza Profilu Kandydata we wszystkich wskazanych, niezbędnych polach.

9.  Dane identyfikacyjne, dotyczące dotychczasowego zatrudnienia, posiadanych umiejętności oraz odnoszące się do poszukiwanej pracy będą podlegały modyfikacjom przez Kandydata. W ramach Usługi przewidziana będzie opcja dodania dodatkowych umiejętności zdobytych po określonym czasie.

10. Dedykowany algorytm Serwisu dokonuje następnie odpowiedniego dopasowania Profilu Kandydata do ofert pracy dodawanych przez Pracodawców.

11. W przypadku uzyskania zgodności przedstawionej oferty Pracodawcy z Profilem Kandydata, Kandydat otrzymuje informację o dokonanym dopasowaniu lub dopasowaniach.

12. Informacja o dopasowaniu zawiera dane potencjalnego Pracodawcy wraz z lokalizacją zatrudnienia, tytułem oferty, proponowanym typem współpracy lub umowy, warunkami finansowymi, oczekiwanymi przez Pracodawcę umiejętnościami obligatoryjnymi oraz fakultatywnymi, oferowanymi benefitami oraz dodatkowymi informacjami o ofercie pracy.

13. Kandydat otrzyma także informacje o czasie pozostałym do zaakceptowania oferty potencjalnego Pracodawcy.

14. W przypadku, gdy Profil Kandydata nie będzie zawierał wszystkich elementów wymaganych przez daną ofertę Pracodawcy, Kandydat zostanie poproszony o uzupełnienie określonych informacji poprzez przedstawienie ich zakresu oraz wybór odpowiedzi.

15. Zaakceptowanie przez Kandydata dopasowania jego profilu do oferty potencjalnego Pracodawcy stanowi zgodę na przekazanie jego danych temu Pracodawcy celem podjęcia dalszych działań rekrutacyjnych.

16. Pracodawca otrzymując dopasowany do zaprezentowanej oferty Profil Kandydata w ramach prezentacji rekrutacyjnych także podejmuje decyzję o jego zaakceptowaniu lub odrzuceniu, o czym Kandydat zostanie poinformowany.

17. Hiree po upływie określonego czasu od zaakceptowania Profilu Kandydata przez Pracodawcę oraz przeprowadzenia procesu rekrutacyjnego, poprosi Kandydata o udzielenie informacji na temat ewentualnego zatrudnienia Kandydata. W przypadku braku zatrudnienia Kandydat zostanie poproszony o wskazanie przyczyny negatywnego efektu procesu rekrutacyjnego.

18. W przypadku pozytywnego wyniku rekrutacji i zatrudnienia Kandydata u dopasowanego Pracodawcy, Hiree po upływie okresu 3 miesięcy od zatrudnienia wypłaci Kandydatowi nagrodę w wysokości 120 złotych brutto pomniejszonych o stosowny podatek.

19. Umowa tworzenia Profilu Kandydata, prezentacji rekrutacyjnych i nagrody trwa do czasu zamknięcia lub usunięcia Profilu Kandydata bezpośrednio przez Kandydata lub poprzez przesłanie do Hiree stosownego żądania w tym zakresie lub też rozwiązania Umowy przez Hiree w przypadkach przewidzianych w niniejszym Regulaminie.

9\. Odpowiedzialność Hiree wobec Użytkowników za świadczenie Usług
bezpłatnych jest w całości wyłączona, w szczególności Użytkownik nie ma
możliwości występowania z jakimikolwiek roszczeniami w stosunku do Hiree
w przypadku nieprawidłowego funkcjonowania Usług bezpłatnych lub ich
wyłączenia, z zastrzeżeniem postanowienia ust. 7 pkt XVIII powyżej.

**§ 5**

**<u>ŚWIADCZENIE USŁUGI PŁATNEJ JOBMATCH</u>**

1\. Warunkiem korzystania przez Pracodawcę z Usługi płatnej JobMatch i
zawarcia w tym zakresie Umowy jest zapoznanie się z treścią i akceptacja
niniejszego Regulaminu.

2\. Pracodawca chcąc zawrzeć Umowę na świadczenie Usługi JobMatch może
skontaktować się z Hiree za pomocą uprzednio zarejestrowanego Konta
Pracodawcy lub też za pomocą innych środków komunikacji.

3\. Konsultant Hiree po otrzymaniu kontaktu ze strony Pracodawcy,
stworzy indywiduwalną ofertę cenową, mając na uwadze przedstawione
zapotrzebowanie oraz preferencje Pracodawcy.

4\. Po zaakceptowaniu przez Pracodawcę przedstawionej oferty, otrzyma on
Szczególne Warunki Umowy, które po podpisaniu prześle zwrotnie w formie
tradycyjnej lub elektronicznej do Hiree albo przekaże konsultantowi
podczas bezpośredniego spotkania.

5\. Pracodawca nie posiadający Konta Pracodawcy w Serwisie zobligowany
będzie do jego założenia.

6\. Hiree, po otrzymaniu Umowy od Pracodawcy, odblokuje w Koncie
Pracodawcy możliwość wprowadzania danych szczegółowych Pracodawcy oraz
umieszczanie ofert pracy.

7\. W ramach Konta Pracodawcy będzie on miał możliwość tworzenia kont
rekruterów, w sytuacji, gdy Pracodawca nie będzie samodzielnie prowadził
procesów rekrutacyjnych.

8\. Przygotowując ofertę pracy Pracodawca korzysta z uprzednio
predefiniowanych opisów odnoszących się do specjalizacji zawodowej,
rodzajów zatrudnienia w tym proponowanej umowy, lokalizacji wykonywania
pracy, przedziału finansowego zarobków netto, obligatoryjnych i
fakultatywnych umiejętności pracownika wraz ze wskazaniem zawodowego lub
prywatnego charakteru ich wykorzystywania, oferowanych benefitów dla
pracowników oraz ewentualnych dodatkowych wymagań poza wskazanymi w
Usłudze.

9\. Kandydat tworząc własny profil w Serwisie korzystać będzie z
tożsamych opisów celem właściwego dopasowania do prezentowanych przez
Pracodawcę ofert.

10\. Dedykowany algorytm dokona dopasowania danych, informacji i cech
Kandydata do zaprezentowanej przez Pracodawcę oferty, o czym Kandydat
zostanie poinformowany poprzez aplikację HireeApp.

11\. Kandydat będzie miał możliwość zaakceptowania oferty pracy w
określonym czasie jej ważności. Pracodawca zostanie poinformowany
poprzez swoje Konto Pracodawcy o zaakceptowaniu oferty przez Kandydata.

12\. Pracodawca będzie miał możliwość zaakceptowania lub odrzucenia
przedstawionego Kandydata.

13\. Zaakceptowanie Kandydata powoduje przekazanie przez Hiree
informacji kontaktowych i prowadzenie dalszego procesu rekrutacji poza
Serwisem.

14\. Pracodawca zostanie poproszony przez Hiree o informacje dotyczące
wyniku procesu rekrutacyjnego z zaakceptowanym Kandydatem, a w przypadku
wyniku negatywnego o podanie jego przyczyny.

15\. Pracodawca zobowiązany jest do zapłaty Hiree wynagrodzenia w kwocie
i na zasadach określonych w Szczególnych Warunkach Umowy, w sytuacji
zatrudnienia Kandydata pozyskanego za pośrednictwem Serwisu.

16\. Hiree prześle na adres e-mail Pracodawcy lub za pośrednictwem Konta
Pracodawcy wystawioną na jego rzecz fakturę VAT, która będzie przesłana
w formie elektronicznej w rozumieniu przepisów Ustawy z dnia 11 marca
2004 roku o podatku od towarów i usług (t.j. Dz.U. 2018, poz. 2174 z
późn. zm.), na co Pracodawca wyraża zgodę. Pracodawca wyraża także
zgodę, aby kolejne faktury elektroniczne były przesyłane w takiej samej
formie lub umieszczane w odpowiedniej zakładce jego Konta Pracodawcy.

17\. Pracodawca umieszczając w ofercie pracy jakiekolwiek informacje
dodatkowe oświadcza, iż są one zgodne z prawdą, rzetelne i nie naruszają
praw i wolności osób trzecich. Za wszelkie treści niezgodne z prawem lub
naruszające prawa osób trzecich, w tym dotyczące znaków towarowych,
tajemnic przedsiębiorstwa lub utworów w rozumieniu Ustawy PAP Pracodawca
ponosi wyłączną odpowiedzialność zwalniając z niej Hiree w całości.

18\. W przypadku zamieszczenia oferty pracy naruszającej przepisy
powszechnie obowiązującego prawa, jak również zawarcia w ofercie
informacji nieprawdziwych, nierzetelnych, mających wprowadzić w błąd,
niezwiązanych z procesem rekrutacyjnym, w tym o charakterze promocyjnym
lub reklamowym, Hiree zastrzega sobie prawo do usunięcia takiej oferty i
nie przekazywania jej w ramach procesu dopasowania.

19\. Hiree zastrzega sobie prawo do odmowy zawarcia lub rozwiązania ze
skutkiem natychmiastowym Umowy na świadczenie Usługi płatnej JobMatch w
sytuacji, gdy:

1.  Pracodawca podał fałszywe, niekompletne, nieaktualne dane;

2.  żądanie Pracodawcy jest niezgodne z warunkami świadczenia Usługi;

3.  działalność Pracodawcy jest konkurencyjna w stosunku do działalności Hiree lub może zaszkodzić wizerunkowi Hiree;

4.  działalność prowadzona przez Pracodawcę może powodować szkody dla Hiree lub jego Klientów;

5.  Pracodawca posiada zaległości w zapłacie uprzednio zamówionych Usług płatnych.

20\. Pracodawca w ramach Konta Pracodawcy przy korzystaniu z Usługi
płatnej JobMatch będzie miał możliwość archiwizowania i przeglądania
procesów rekrutacyjnych zainicjowanych za pośrednictwem Serwisu.

21\. Umowa o świadczenie Usługi płatnej JobMatch zawierana jest na czas
nieokreślony.

22\. Hiree nie ponosi żadnej odpowiedzialności w stosunku do Pracodawcy
z tytułu ewentualnych szkód lub strat spowodowanych zawieszeniem lub
zaprzestaniem wykonania Usługi płatnej JobMatch.

**§ 6**

**<u>ODPOWIEDZIALNOŚĆ UŻYTKOWNIKA ZA PODAWANE DANE I INFORMACJE</u>**

1\. Użytkownik może korzystać z Serwisu oraz wszelkich świadczonych za
jego pośrednictwem Usług płatnych i bezpłatnych tylko w zakresie
wskazanym w niniejszym Regulaminie oraz przepisach powszechnie
obowiązującego prawa.

2\. Jakiekolwiek dane i informacje podawane przez Użytkownika lub
umieszczane w Serwisie muszą być aktualne, prawdziwe, spójne i nie mogą
naruszać praw i wolności osób trzecich.

3\. Zakładając Konto Pracodawcy lub Profil Kandydata Użytkownik winien
podawać tylko informacje do których posiada prawo, jak również przesyłać
dane, których zgodnie z prawem jest dysponentem, w zakresie niezbędnym,
wskazanym w stosownych Formularzach rejestracyjnych. Użytkownik winien
na bieżąco weryfikować dane wskazane w jego Koncie Pracodawcy lub
Profilu Kandydata, jak również przesyłane za jego pośrednictwem oraz
dokonywać niezwłocznych modyfikacji w przypadku występujących zmian
danych.

4\. Ze względu na publiczny charakter sieci Internet poprzez którą
działa Serwis, Użytkownik musi mieć świadomość o szeregu
niebezpieczeństw związanych z korzystaniem z Usług za pośrednictwem
Serwisu. Zaleca się stosowanie przez Użytkownika odpowiednich
zabezpieczeń technicznych i organizacyjnych, w tym oprogramowania
antywirusowego, firewall, zasilaczy UPS i innych narzędzi, które
zabezpieczą zarówno urządzenia Użytkownika, jak również przesyłanie
danych i informacji.

5\. Zabezpieczenie Konta Pracodawcy powinno nastąpić za pomocą Hasła o
odpowiedniej sile, uniemożliwiającego dostęp do Konta Pracodawcy osobom
trzecim.

6\. Użytkownik ponosi pełną odpowiedzialność za udostępnienie danych
Konta Pracodawcy, Profilu Kandydata, Loginu lub Hasła osobom trzecim,
jak również za dokonywane działania, w tym zawieranie Umów na
świadczenie Usług płatnych i bezpłatnych wskazanych w Serwisie.

7\. W przypadku powzięcia informacji o nieuprawnionym użyciu Konta
Pracodawcy lub Profilu Kandydata, Użytkownik zobowiązany jest
niezwłocznie poinformować o tym Hiree za pośrednictwem Konta Pracodawcy
lub na adres e-mail Hiree - contact@hiree.app.

8\. Podejmowane przez Użytkownika działania lub zaniechania nie mogą
godzić w prawa i interesy innych Użytkowników oraz Hiree.

9\. Użytkownik ponosi pełną i nieograniczoną odpowiedzialność w
przypadku naruszenia postanowień niniejszego Regulaminu i przepisów
powszechnie obowiązującego prawa i jest zobowiązany do naprawienia
szkody powstałej w wyniku tego naruszenia w stosunku do Hiree lub innej
osoby trzeciej, której prawa lub wolności zostały naruszone w związku z
działaniami lub zaniechaniami Użytkownika.

**§ 9**

**<u>OBOWIĄZKI, PRAWA I ODPOWIEDZIALNOŚĆ HIREE</u>**

1\. Hiree dokłada należytej staranności w celu właściwego zabezpieczenia
Serwisu w odniesieniu do środków technicznych i organizacyjnych zarówno
w zakresie świadczenia Usług płatnych, jak i bezpłatnych.

2\. Hiree nie ponosi odpowiedzialności za żadne informacje i dane
umieszczane przez Użytkownika w Serwisie.

3\. Hiree ma prawo do odmowy świadczenia Usługi za pośrednictwem
Serwisu, bez względu na jej płatny lub bezpłatny charakter, wstrzymania
lub zawieszenia jej świadczenia w sytuacjach i przypadkach szczegółowo
wskazanych w Regulaminie, w szczególności gdy Użytkownik podał dane
nieprawdziwe lub błędne, korzysta z Usług w sposób niezgodny z prawem
lub nie dokonał zapłaty wynagrodzenia w przypadku Usług płatnych.
Wskazane powyżej działanie Hiree nie będzie wiązało się z możliwością
żądania zwrotu zapłaconego wynagrodzenia przez Pracodawcę, rozwiązania
Umowy lub wystąpienia z jakimikolwiek roszczeniami w stosunku do Hiree.

4\. Hiree ma prawo do wprowadzenia przerw lub utrudnień w świadczeniu
Usług drogą elektroniczną i udostępniania Serwisu, w szczególności
spowodowanych pracami naprawczymi, konserwacyjnymi, zmianami w
strukturze i wyglądzie Serwisu, modyfikacjami oprogramowania lub systemu
informatycznego, a także związanymi z działaniami niezależnymi od Hiree,
w tym nakładanymi obowiązkami prawnymi, działaniami instytucji
publicznych, czy też ingerencją osób trzecich lub okolicznościami siły
wyższej.

5\. Hiree nie ponosi odpowiedzialności za jakiekolwiek zakłócenia lub
niedostępność Serwisu, w tym poszczególnych Usług, spowodowanych
przyczynami leżącymi po stronie Użytkownika lub niezależnymi od Hiree.

6\. Wszelkie inne zmiany w funkcjonowaniu Serwisu lub poszczególnych
Usług wprowadzane będą stosownie do zasad obowiązujących dla zmiany
Regulaminu.

7\. Hiree nie ponosi odpowiedzialności za utratę danych przez
Użytkownika spowodowaną czynnikami zewnętrznymi lub innymi niezależnymi
od Hiree okolicznościami.

8\. Odpowiedzialność Hiree za świadczenie Pracodawcy Usług bezpłatnych
za pośrednictwem Serwisu, jest wyłączona, chyba że wyrządzone
Użytkownikowi szkody nastąpiły z winy umyślnej Hiree.

9\. Odpowiedzialność za szkody wyrządzone przez Hiree w zakresie
świadczenia Pracodawcy Usług płatnych jest ograniczona do wysokości
uiszczonej przez Pracodawcę kwoty wynagrodzenia w odniesieniu do danej
Usługi płatnej w związku z którą wystąpiła szkoda, chyba że wyrządzone
szkody lub poniesione straty nastąpiły z winy umyślnej Hiree.

10\. Hiree ponosi odpowiedzialność tylko za szkody i straty rzeczywiste
i bezpośrednie z wyłączeniem możliwości żądania przez Pracodawcę
odszkodowania za utracone korzyści, chyba że byłoby to sprzeczne z
powszechnie obowiązującymi przepisami prawa.

11\. Charakter odpowiedzialności Hiree jest indywidualny, a w przypadku
przyczynienia się do powstania szkody po stronie Użytkownika także osób
lub podmiotów trzecich, nie będzie miała charakteru solidarnego.

12\. Hiree nie jest zobowiązany do weryfikacji autentyczności,
prawdziwości lub integralności danych lub informacji przesyłanych lub
udostępnianych przez Użytkownika, jak również nie ponosi
odpowiedzialności za pominięcie lub nieprawdziwe przedstawienie przez
Użytkownika, niedokładność lub brak prawdziwości jakichkolwiek
informacji lub danych Użytkownika.

**§ 10**

**<u>ODPOWIEDZIALNOŚĆ STRON W PRZYPADKU WYSTĄPIENIA SIŁY WYŻSZEJ</u>**

1\. W sytuacji wystąpienia siły wyższej rozumianej jako zdarzenie
nieprzewidywalne, niezależne od którejkolwiek ze Stron, w szczególności
powodzi, huraganów, pożarów, trzęsień ziemi, wojen, strajków, stanów
wyjątkowych, które uniemożliwia co najmniej jednej ze Stron realizację
zobowiązań wynikających z zawartej Umowy o świadczenie Usług, bez
względu na ich odpłatny lub nieodpłatny charakter, każda ze Stron jest
zobowiązana do niezwłocznego poinformowania drugiej Strony o jego
zaistnieniu.

2\. W takim przypadku Strony zobowiązane są do podjęcia stosownych
działań oraz przedsięwzięcia środków w celu zminimalizowania skutków
wynikających z wystąpienia siły wyższej, jak również do ustalenia
zakresu realizacji obowiązków wynikających z zawartej Umowy na
świadczenie Usługi.

3\. W szczególnych przypadkach Strony mogą postanowić o rozwiązaniu
Umowy na uzgodnionych uprzednio warunkach, w szczególności w przypadku
braku możności świadczenia Usługi przez Hiree.

**§ 11**

**<u>ZAKAZ UDOSTĘPNIANIA TREŚCI BEZPRAWNYCH</u>**

1\. Zakazane jest umieszczanie lub udostępnianie przez Użytkownika za
pośrednictwem Serwisu jakichkolwiek treści, danych lub informacji
mających charakter bezprawny lub godzących w dobre obyczaje, a także
naruszających prawa i wolności osób trzecich.

2\. Powyższy zakaz obejmuje w szczególności korzystanie z jakiejkolwiek
Usługi za pośrednictwem Serwisu, bez względu na jej odpłatny lub
nieodpłatny charakter, w sposób, który może uszkodzić, unieruchomić,
przeciążyć lub osłabić narzędzia, urządzenia, serwery lub sieci
wykorzystywane przez Hiree.

3\. Zabronione jest także ingerowanie przez Użytkownika w korzystanie z
Usług przez innych Użytkowników, w szczególności poprzez uzyskanie
nieautoryzowanego dostępu do Usługi, Kont Pracodawców lub Profili
Kandydatów, systemów lub sieci informatycznych wskutek hakowania,
umieszczania wirusów, trojanów, wydobywania haseł lub w jakikolwiek inny
sposób, w tym powodując fałszowanie tożsamości, podszywanie się pod
innych Użytkowników lub w innym zakresie ingerując w ich prywatność.

4\. Użytkownik nie ma prawa do wykorzystywania jakiejkolwiek Usługi do
promowania własnych towarów lub świadczonych usług, upubliczniania,
udostępniania, rozpowszechniania za pośrednictwem Usługi lub Serwisu
materiałów, dokumentów, danych lub oprogramowania, które nie są zgodne z
przysługującymi Użytkownikowi prawami lub uprawnieniami, w tym
wynikającymi z niniejszego Regulaminu.

5\. Zakazane jest także rozpowszechnianie nieprawdziwych lub sprzecznych
z prawem informacji na temat Serwisu, świadczonych Usług oraz
umieszczanych w nim treści.

6\. Hiree w przypadku bezprawnych zachowań Użytkownika wskazanych w
niniejszym paragrafie ma prawo zablokować Konto Pracodawcy lub Profil
Kandydata, jak również jakąkolwiek aktywność Użytkownika w Serwisie.
Przed zastosowaniem blokady Konta Pracodawcy lub Profilu Kandydata albo
jego aktywności Hiree może wezwać Użytkownika do natychmiastowego
usunięcia naruszeń oraz zaniechania ich w przyszłości.

**§ 12**

**<u>PRAWA AUTORSKIE I WŁASNOŚĆ INTELEKTUALNA</u>**

1\. Hiree jest jedynym właścicielem praw własności intelektualnej, w tym
praw autorskich do Serwisu, nazwy, domeny internetowej, a także do
umieszczanych przez Hiree informacji, danych, oprogramowania, zdjęć,
wykresów, wzorów, filmów, tekstów, grafiki, muzyki, dźwięków, kompilacji
i wszelkich innych treści, w tym Regulaminu, Polityki prywatności,
Polityki plików cookies i innych dokumentów, niezależnie od tego czy
stanowią utwór w rozumieniu ustawy PAP, chyba że korzysta z nich w
dozwolonym prawnie zakresie.

2\. Bez uzyskania zgody Hiree Użytkownik nie może wykorzystywać w żadnym
zakresie wymienionych powyżej przedmiotów ochrony przysługujących Hiree.

3\. W przypadku naruszenia przysługujących Hiree praw autorskich i
własności intelektualnej, w szczególności do nazwy, logotypu, domeny
internetowej oraz zamieszczanych treści w Serwisie, Użytkownik podlegać
będzie odpowiedzialności cywilnej i karnej.

**§ 13**

**<u>KORZYSTANIE Z PLIKÓW COOKIES</u>**

1\. Hiree podczas świadczenia Usług za pośrednictwem Serwisu może
wykorzystywać pliki cookies.

2\. Pliki cookies są plikami tekstowymi wysyłanymi na urządzenia końcowe
z których korzysta Użytkownik (np. komputer stacjonarny, laptop, tablet,
smartfon), umożliwiającymi lepsze dopasowanie Serwisu, prezentowanych
treści oraz kompatybilność z urządzeniami Użytkownika, jak również
służącymi Hiree dla celów statystycznych.

3\. Stosowane mechanizmy nie wpływają negatywnie na urządzenia
Użytkownika, jak również nie modyfikują zainstalowanego oprogramowania i
jego konfiguracji.

4\. Wykorzystywane przez Hiree pliki cookies nie będą powodowały
identyfikacji danego Użytkownika, a więc nie będą stosowane
konfiguratory łączenia adresów IP urządzenia z danymi konkretnego
Użytkownika. Wszelkie informacje zwrotne będą miały charakter anonimowy.

5\. Użytkownik ma możliwość własnego dostosowania możliwości przesyłania
plików cookies, jak również całkowitego ich wyłączenia, poprzez
zastosowanie odpowiednich funkcjonalności używanej przez niego
przeglądarki. Każdy producent przeglądarek internetowych wskazuje na
swoich stronach internetowych sposoby wyłączenia lub usuwania plików
cookies.

6\. Korzystanie z Serwisu oraz wszelkich świadczonych za jego
pośrednictwem Usług, przy braku wyłączenia lub ograniczenia stosowania
plików cookies przez Użytkownika, stanowi zgodę na przesyłanie przez
Hiree plików cookies, zgodnie z UŚUDE oraz PT.

7\. Szczegółowe informacje na temat stosowania plików cookies oraz ich
charakteru znajdują się w zakładce: „Polityka plików cookies”.

**§ 14**

**<u>PRZETWARZANIE DANYCH OSOBOWYCH</u>**

1\. Informacje o przetwarzaniu danych osobowych Kandydata:

1.  Administratorem danych osobowych Kandydata jest Hiree.

2.  We wszelkich sprawach dotyczących ochrony danych osobowych, w tym także celem skorzystania z przysługujących Kandydatowi praw można kontaktować się elektronicznie pod adresem e-mail: contact@hiree.app

3.  Podane dane osobowe będą przetwarzane przez Hiree:

<!-- -->

1.  w celu podjęcia działań przed zawarciem Umowy o świadczenie Usługi drogą elektroniczną oraz w celu realizacji samej Umowy w tym w zakresie szczegółowych elementów wchodzących w zakres danej Usługi, zgodnie z jej specyfikacją;

2.  w celu wypełnienia obowiązków prawnych ciążących na Administratorze w zakresie rozliczania zawartych Umów oraz prowadzenia ksiąg rachunkowych, a także archiwizacji dokumentacji podatkowej, w szczególności w kontekście wypłaty Kandydatowi nagrody;

3.  w pozostałych celach związanych z prowadzoną działalnością gospodarczą, w tym w celu realizacji prawnie uzasadnionych interesów związanych z rozpatrywaniem reklamacji, bieżącym kontaktem z Kandydatem, udzielaniem odpowiedzi na przesyłane zapytania, przesyłaniem informacji marketingowych oraz wymianą informacji poprzez przygotowywane ankiety oceniające obsługę i jakość świadczonych Usług, a także z ewentualną koniecznością dochodzenia roszczeń z tytułu zawarcia Umowy;

4.  na podstawie zgody – w celach wskazanych w treści zgody, w szczególności związanej z udostępnieniem danych Kandydata potencjalnemu Pracodawcy w przypadku zaakceptowania przez Kandydata dopasowania jego profilu do oferty pracy.

<!-- -->

1.  W ramach prowadzonej działalności związanej z realizacją przedmiotu/> zawieranych Umów Hiree może przekazywać dane osobowe następującym kategoriom odbiorców:

<!-- -->

1.  Potencjalnym Pracodawcom w ramach funkcjonalności dopasowania profilu do oferty pracy;

2.  podmiotom współpracującym na podstawie umów powierzenia  przetwarzania danych, w tym kancelariom prawnym, podwykonawcom świadczonych Usług, dostawcom usług teleinformatycznych, sprzętu technicznego, firmom kurierskim;

3.  operatorom pocztowym, bankom i instytucjom finansowym w ramach realizacji bezgotówkowych wypłat nagrody;

4.  organom i podmiotom publicznym na podstawie przepisów prawa, poza prowadzonymi skonkretyzowanymi postępowaniami.

<!-- -->

1.  Dane osobowe Kandydata będą przechowywane przez okres trwania Umowy, a w przypadku wyrażenia zgody na przetwarzanie danych osobowych, do czasu jej cofnięcia, natomiast po zakończeniu Umowy przez okres związany z przedawnieniem roszczeń wynikających z zawartej Umowy, jak również przewidziany przepisami prawa w odniesieniu do archiwizacji dokumentacji.

2.  Dane osobowe Kandydata podlegają profilowaniu poprzez konstruowanie w Serwisie Profilu Kandydata. Profilowanie polega także na zastosowaniu dedykowanego algorytmu łączącego i dopasowującego stworzony przez Kandydata profil do opisu zaprezentowanej przez potencjalnego Pracodawcę oferty pracy. Na podstawie profilowania nie zostają jednakże podejmowane żadne zautomatyzowane decyzje wpływające na prawa lub obowiązki, gdyż to Kandydat lub Pracodawca podejmują indywidualne decyzje w kontekście prowadzenia dalszego procesu rekrutacyjnego.

3.  Kandydat, z ograniczeniami wskazanymi w RODO, ma prawo dostępu do treści podanych przez siebie danych oraz prawo ich sprostowania, usunięcia, ograniczenia przetwarzania, prawo do przenoszenia danych, wniesienia sprzeciwu wobec przetwarzania danych, jak również prawo wniesienia skargi do Prezesa Urzędu Ochrony Danych Osobowych.

4.  Podanie danych osobowych stanowi wymóg przepisów prawa celem zawarcia Umowy i jest konieczne do jej prawidłowej realizacji, natomiast w przypadku zgody jest dobrowolne i wpływa na efektywność i prawidłowość jej wykonywania, przy czym Kandydat ma prawo do odwołania zgody w każdym czasie, jednakże dotychczasowe przetwarzanie danych na podstawie zgody pozostaje legalne. Brak podania danych osobowych uniemożliwi zawarcie Umowy oraz jej wykonanie.

2\. Informacje o przetwarzaniu danych osobowych Pracodawcy będącego
jednoosobowym przedsiębiorcą prowadzącym działalność także w formie
spółki cywilnej:

1.  Administratorem danych osobowych Pracodawcy jest Hiree.

2.  We wszelkich sprawach dotyczących ochrony danych osobowych, w tym także celem skorzystania z przysługujących Pracodawcy praw można kontaktować się elektronicznie pod adresem e-mail: contact@hiree.app

3.  Podane dane osobowe będą przetwarzane przez Hiree:

<!-- -->

1.  w celu podjęcia działań przed zawarciem Umowy o świadczenie Usługi drogą elektroniczną oraz w celu realizacji samej Umowy w tym w zakresie szczegółowych elementów wchodzących w zakres danej Usługi, zgodnie z jej specyfikacją;

2.  w celu wypełnienia obowiązków prawnych ciążących na Administratorze w zakresie rozliczania zawartych Umów oraz prowadzenia ksiąg rachunkowych, a także archiwizacji dokumentacji podatkowej;

3.  w pozostałych celach związanych z prowadzoną działalnością gospodarczą, w tym w celu realizacji prawnie uzasadnionych interesów związanych z rozpatrywaniem reklamacji, bieżącym kontaktem z Pracodawcą, udzielaniem odpowiedzi na przesyłane zapytania, przesyłaniem informacji marketingowych oraz wymianą informacji poprzez przygotowywane ankiety oceniające obsługę i jakość świadczonych Usług, a także z ewentualną koniecznością dochodzenia roszczeń z tytułu zawarcia Umowy czy też współpracą z wywiadowniami gospodarczymi w celu weryfikacji wiarygodności i wypłacalności Pracodawcy;

4.  na podstawie zgody – w celach wskazanych w treści zgody.

<!-- -->

1.  W ramach prowadzonej działalności związanej z realizacją przedmiotu zawieranych Umów Hiree może przekazywać dane osobowe następującym kategoriom odbiorców:

<!-- -->

1.  Kandydatom w ramach funkcjonalności dopasowania oferty pracy do profilu Kandydata;

2.  podmiotom współpracującym na podstawie umów powierzenia przetwarzania danych, w tym kancelariom prawnym, firmom windykacyjnym i zarządzającym wierzytelnościami, wywiadowniom gospodarczym, podwykonawcom świadczonych Usług, dostawcom usług teleinformatycznych, sprzętu technicznego, firmom kurierskim;

3.  operatorom pocztowym, bankom i instytucjom finansowym w ramach realizacji płatności bezgotówkowych;

4.  organom i podmiotom publicznym na podstawie przepisów prawa, poza prowadzonymi skonkretyzowanymi postępowaniami.

<!-- -->

1.  Dane osobowe Pracodawcy będą przechowywane przez okres trwania Umowy, a w przypadku wyrażenia zgody na przetwarzanie danych osobowych, do czasu jej cofnięcia, natomiast po zakończeniu Umowy przez okres związany z przedawnieniem roszczeń wynikających z zawartej Umowy, jak również przewidziany przepisami prawa w odniesieniu do archiwizacji dokumentacji.

2.  Pracodawca, z ograniczeniami wskazanymi w RODO, ma prawo dostępu do treści podanych przez siebie danych oraz prawo ich sprostowania, usunięcia, ograniczenia przetwarzania, prawo do przenoszenia danych, wniesienia sprzeciwu wobec przetwarzania danych, jak również prawo wniesienia skargi do Prezesa Urzędu Ochrony Danych Osobowych.

3.  Podanie danych osobowych stanowi wymóg przepisów prawa celem zawarcia Umowy i jest konieczne do jej prawidłowej realizacji, natomiast w przypadku zgody jest dobrowolne i wpływa na efektywność i prawidłowość jej wykonywania, przy czym Pracodawca ma prawo do odwołania zgody w każdym czasie, jednakże dotychczasowe przetwarzanie danych na podstawie zgody pozostaje legalne. Brak podania danych osobowych uniemożliwi zawarcie Umowy oraz jej wykonanie.

3\. Informacje i oświadczenia o przetwarzaniu danych w przypadku
przekazywania danych osobowych reprezentantów, przedstawicieli,
pracowników lub współpracowników Pracodawcy.

1.  Pracodawca oświadcza, iż wypełnił lub wypełni obowiązki informacyjne przewidziane w art. 13 i 14 RODO wobec osób fizycznych, od których dane osobowe bezpośrednio lub pośrednio pozyskał w celu realizacji Umowy na świadczenie Usługi drogą elektroniczną i które przekazał Hiree.

2.  Pracodawca zobowiązuje się wypełnić obowiązki informacyjne przewidziane w art. 14 RODO, spoczywające na Hiree, wobec osób fizycznych, których dane osobowe zostały lub zostaną przez niego udostępnione Hiree, w celu zawarcia i realizacji Umowy na świadczenie Usługi drogą elektroniczną.

3.  Hiree wskazuje na niezbędne elementy obowiązku informacyjnego celem przekazania ich treści przez Pracodawcę osobom, których dane osobowe zostały lub zostaną Hiree udostępnione w związku z realizacją Umowy na świadczenie Usługi drogą elektroniczną, zgodnie z art. 14 ust. 1 i 2 RODO, przy uwzględnieniu art. 14 ust.  5 pkt a) RODO:

<!-- -->

1.  Administratorem danych osobowych reprezentantów, przedstawicieli, pracowników i współpracowników Pracodawcy jest Hiree.

2.  we wszelkich sprawach dotyczących ochrony danych osobowych, w tym także celem skorzystania z przysługujących danej osobie praw można kontaktować się elektronicznie pod adresem e-mail: contact@hiree.app

3.  udostępnione Hiree dane będą przetwarzane w celach związanych z zawarciem Umowy oraz celach kontaktowych, w tym związanych z wykonaniem Umowy zawartej pomiędzy Hiree a Pracodawcą. Podstawą przetwarzania danych osobowych jest prawnie uzasadniony interes Administratora danych, który przekazał dane - Pracodawcy, a także prawnie uzasadniony interes Hiree, któremu dane zostały udostępnione. Uzasadnionym interesem jest możliwość prawidłowej i efektywnej realizacji Umowy zawartej pomiędzy tymi podmiotami.

4.  Hiree przetwarzać będzie następujące kategorie danych osobowych: imię, nazwisko, stanowisko służbowe oraz dane kontaktowe w zakresie przekazanym przez Hiree, który jest źródłem danych osobowych. W przypadku reprezentantów i przedstawicieli Hiree zakres danych podawany jest w poszczególnych formularzach rejestracyjnych.

5.  dane osobowe mogą być przekazywane Kandydatom w ramach funkcjonalności dopasowania oferty pracy do profilu Kandydata, podmiotom współpracującym na podstawie umów powierzenia przetwarzania danych, w tym podwykonawcom świadczonych Usług, dostawcom usług teleinformatycznych, sprzętu technicznego, firmom kurierskim, jak również innym odbiorcom w szczególności operatorom pocztowym.

6.  dane osobowe będą przechowywane do czasu wypełnienia prawnie
    uzasadnionych interesów odnoszących się do zawarcia i realizacji
    zawartej Umowy, stanowiących podstawę tego przetwarzania, dla
    celów archiwizacyjnych, jak również związanych z przedawnieniem
    ewentualnych roszczeń.

7.  każda z osób, której dane zostały przekazane, z ograniczeniami
    wskazanymi w RODO, ma prawo dostępu do treści podanych przez
    siebie danych oraz prawo ich sprostowania, usunięcia, ograniczenia
    przetwarzania, prawo do przenoszenia danych, wniesienia sprzeciwu
    wobec przetwarzania danych, jak również prawo wniesienia skargi do
    Prezesa Urzędu Ochrony Danych Osobowych.

8.  Podanie danych osobowych reprezentantów i przedstawicieli Klienta
    stanowi wymóg przepisów prawa celem zawarcia Umowy i jest
    konieczne do jej prawidłowej realizacji, natomiast w przypadku
    danych pracowników i współpracowników jest dobrowolne i wpływa na
    efektywność i prawidłowość jej wykonywania. Brak podania danych
    osobowych uniemożliwi zawarcie Umowy oraz jej wykonanie lub też
    prawidłową jej realizację.

3\. Hiree przetwarza dane osobowe zgodnie z przepisami UŚUDE, RODO oraz
ustawy z dnia 10 maja 2018 r. o ochronie danych osobowych (Dz. U. z 2018
r., poz. 1000 z późn. zm.) stosując odpowiednie środki techniczne i
organizacyjne celem zapewnienia integralności, poufności oraz
zabezpieczenia danych osobowych zapewniające ochronę przetwarzanych
danych osobowych, w tym zabezpieczenia danych przed ich udostępnieniem
osobom nieupoważnionym, zabraniem przez osobę nieuprawnioną, utratą,
uszkodzeniem lub zniszczeniem.

4\. Hiree będzie powierzał dane osobowe Pracodawców lub ich
reprezentantów, przedstawicieli, pracowników i współpracowników
podmiotom przetwarzającym wykonującym usługi na rzecz Hiree w ramach
prowadzenia Serwisu oraz świadczenia Usług drogą elektroniczną. Aktualna
lista podmiotów przetwarzających udostępniona została w Polityce
prywatności.

5\. Hiree jest pierwotnym administratorem danych Kandydatów, natomiast z
chwilą zaakceptowania przez Kandydata zaprezentowanej przez Pracodawcę
oferty pracy dopasowanej przez dedykowany algorytm do Profilu Kandydata,
co jest równoznaczne z wyrażeniem przez Kandydata zgody na udostępnienie
jego danych Pracodawcy, ten Pracodawca staje się wtórnym administratorem
danych.

7\. Pracodawca otrzymując dane Kandydata zobowiązany jest do wypełnienia
wszystkich obowiązków i zadań spoczywających na nim na mocy RODO. Hiree
nie ponosi w tym zakresie żadnej odpowiedzialności, w tym za dalsze
przetwarzanie danych przez Pracodawcę.

8\. Szczegółowe informacje na temat przetwarzania danych znajdują się w
Polityce prywatności.

**§ 15**

**<u>NARZĘDZIA I ODNOŚNIKI DO SERWISU ORAZ INNYCH STRON</u>**

1\. Hiree może stosować odnośniki do Serwisu z innych stron
internetowych celem umożliwienia lepszej i sprawniejszej komunikacji z
potencjalnym Użytkownikiem.

2\. Odnośniki mogą znajdować się na następujących stronach
internetowych:

1.  [<u>www.facebook.com</u>](http://www.facebook.com)

2.  [<u>www.twitter.com</u>](http://www.twitter.com)

3.  [<u>www.linkedin.com</u>](http://www.linkedin.com)

4.  [<u>www.instagram.com</u>](http://www.instagram.com)

5.  [<u>www.youtube.com</u>](http://www.youtube.com)

3\. Hiree nie ponosi żadnej odpowiedzialności za zabezpieczenia stron
internetowych, na których umieszczone zostaną odnośniki do Serwisu, jak
również za korzystanie z tych stron internetowych oraz odnośników przez
Użytkownika.

4\. Użytkownik chcąc umieścić w Serwisie odnośniki do innej strony
internetowej lub też odnośnik Strony internetowej Serwisu na innej
stronie internetowej, zobowiązuje się przestrzegać przepisów powszechnie
obowiązującego prawa, w tym w szczególności praw autorskich oraz innych
praw własności intelektualnej Hiree oraz osób trzecich.

5\. W szczególności Użytkownik zobowiązany jest uzyskać uprzednią
pisemną zgodę pod rygorem nieważności od Hiree na przekierowanie lub
umieszczenie odnośnika zawierającego logotyp, nazwę, markę, znak
towarowy lub inne treści chronione przez Hiree.

6\. Użytkownik odpowiedzialny będzie za wszelkiego rodzaju szkody
spowodowane Hiree w związku z bezprawnym umieszczeniem odnośnika do
Serwisu, jak również wynikające ze szkód wyrządzonych poprzez
umieszczenie odnośnika na innej stronie internetowej.

**§ 16**

**<u>POSTĘPOWANIE REKLAMACYJNE</u>**

1\. Użytkownik ma prawo do złożenia reklamacji na świadczone przez Hiree
Usługi w ramach zawartych umów.

2\. Podstawą reklamacji może być brak świadczenia Usługi, określonego
elementu lub zakresu Usługi, nienależyte realizowanie Usługi, lub
realizowanie Usługi niezgodnie z warunkami wskazanymi w Regulaminie.

3\. Reklamację Użytkownik składa poprzez udostępnione Konto Pracodawcy
za pośrednictwem komunikatora do kontaktu z obsługą Serwisu lub
przesyłając ją drogą elektroniczną na adres e-mail: contact@hiree.app.

4\. W treści reklamacji Użytkownik powinien podać szczegółowe dane na
temat wystąpienia i skutków zaistniałego problemu lub braku
funkcjonalności.

5\. Hiree może zwrócić się z wnioskiem do Użytkownika o uzupełnienie
opisu przyczyn reklamacji lub ich doprecyzowanie.

6\. Rozpatrzenie reklamacji następuje w terminie 14 dni od dnia
przesłania przez Użytkownika pełnego opisu występującego problemu w
zakresie korzystania z danej Usługi.

7\. Odpowiedź na reklamację zostanie przekazana za pośrednictwem Konta
Pracodawcy lub na wskazany przez Użytkownika adres e-mail.

**§ 17**

**<u>ZASADY ZACHOWANIA POUFNOŚCI</u>**

1\. Strony zobowiązują się zachować w poufności wszelkie informacje
przekazywane w ramach świadczenia Usług drogą elektroniczną przez Hiree,
w tym w szczególności stanowiące tajemnice przedsiębiorstwa i inne
tajemnice ustawowo chronione, a ponadto w zakresie niepokrywającym się z
pojęciem tajemnicy przedsiębiorstwa wszelkie informacje finansowe,
techniczne, operacyjne, administracyjne, biznesowe, korporacyjne,
handlowe przekazane z zastrzeżeniem poufności w jakiejkolwiek formie.

2\. Obowiązek powyższy nie występuje w sytuacji, gdy:

1.  przekazanie informacji wynika z powszechnie obowiązujących przepisów
    prawa, wyroków sądów lub decyzji administracyjnych;

2.  informacje objęte poufnością zostały upublicznione w sposób
    niezwiązany z ich udostępnieniem przez jedną ze Stron;

3.  były znane uprzednio odbiorcy informacji;

4.  ujawnienie lub wykorzystanie informacji jest konieczne do
    prawidłowego wykonania świadczonej Usługi.

**§ 18**

**<u>ROZWIĄZANIE UMOWY I ZAKAZ CESJI</u>**

1\. Użytkownik nie ma prawa do przenoszenia na rzecz osób trzecich praw
lub obowiązków wynikających z zawartych Umów na świadczenie Usług drogą
elektroniczną, pod jakimkolwiek tytułem prawnym, bez uzyskania
uprzedniej zgody Hiree na piśmie pod rygorem nieważności. Użytkownik
pozostaje jedyną osobą uprawnioną do korzystania z realizowanych przez
Hiree Usług.

2\. Kandydat ma prawo do odstąpienia od Umowy zawartej na Usługę
bezpłatną w terminie 14 dni od dnia jej zawarcia bez podania przyczyny
oraz ponoszenia jakichkolwiek kosztów z tego tytułu. Kandydat celem
wykonania prawa odstąpienia od umowy powinien przesłać drogą
elektroniczną na adres: contact@hiree.app oświadczenie o treści:
„Niniejszym odstępuję od umowy o świadczenie usług drogą elektroniczną
zawartej dnia ……………… z Hiree Sp. z o.o. Sp. k.“ wraz z danymi
identyfikacyjnymi Kandydata.

3\. Użytkownik ma prawo do rozwiązania umowy na świadczenie Usług
bezpłatnych poprzez wstrzymanie się od dalszego korzystania z tych
Usług, zlikwidowanie Profilu Kandydata lub Konta Pracodawcy, wycofanie
zgody albo dezaktywowanie Usługi bezpłatnej, jeśli taka funkcjonalność
występuje.

4\. Hiree ma prawo do rozwiązania Umowy na świadczenie Usługi na
warunkach i z przyczyn wskazanych szczegółowo w niniejszym Regulaminie.

**§ 19**

**<u>ZMIANA REGULAMINU</u>**

1\. Niniejszy Regulamin obowiązuje od dnia umieszczenia go na Stronie
internetowej Serwisu.

2\. Użytkownik ma możliwość utrwalenia treści Regulaminu poprzez jego
wydrukowanie lub pobranie ze Strony internetowej Serwisu.

3\. Hiree zastrzega sobie prawo do dokonywania zmian w Regulaminie.

4\. Zmiany Regulaminu mogą być spowodowane w szczególności:

1.  koniecznością jego dostosowania ze względu na zmiany przepisów
    powszechnie obowiązującego prawa, wydawane orzeczenia sądowe lub
    decyzje administracyjne;

2.  modyfikacjami świadczonych Usług w ramach Serwisu związanymi z
    ograniczeniem lub poszerzeniem funkcjonalności poszczególnych
    Usług, wprowadzeniem nowych Usług, lub też wynikającymi ze zmian
    technicznych wprowadzanych przez Hiree.

5\. Nowy Regulamin zostanie opublikowany na Stronie internetowej
Serwisu, jak również udostępniony Użytkownikowi na podany przez niego
adres e-mail lub za pośrednictwem Konta Pracodawcy.

6\. Zmiany Regulaminu w przypadku Usług bezpłatnych obowiązują od dnia
opublikowania nowego Regulaminu na Stronie internetowej Serwisu,
natomiast w przypadku Usług płatnych w zakresie ograniczającym
funkcjonalność świadczonych Usług płatnych lub podwyższającym wysokość
wynagrodzenia Hiree - od dnia dokonania wyraźnej akceptacji nowego
Regulaminu przez Pracodawcę.

7\. Aktualny Regulamin jest zawsze opublikowany na Stronie internetowej
Serwisu.

**§ 20**

**<u>POSTANOWIENIA KOŃCOWE</u>**

1\. Regulamin został sporządzony w języku polskim. W przypadku tłumaczeń
Regulaminu na inne języki oraz ewentualnych nieścisłości lub
niejasności, wiążącą wersją Regulaminu jest zawsze wersja w języku
polskim.

2\. Wszelkie załączniki do niniejszego Regulaminu stanowią jego
integralną część. Zmiana treści załączników spowodowana koniecznością
dostosowania działalności Serwisu do aktualnych wymogów technicznych i
organizacyjnych nie będzie stanowić zmiany Regulaminu.

3\. Prawem właściwym dla obowiązywania i stosowania niniejszego
Regulaminu jak również korzystania z Serwisu i świadczonych za jego
pośrednictwem Usług jest prawo polskie.

4\. W sprawach nieuregulowanych w niniejszym Regulaminie mają
zastosowanie przepisy prawa polskiego, w szczególności przepisy KC,
RODO, USUDE i PT.

5\. W przypadku jakichkolwiek sporów powstałych na tle stosowania
niniejszego Regulaminu lub świadczonych Usług drogą elektroniczną przez
Hiree, Strony zobowiązują się podjąć negocjacje celem polubownego ich
rozstrzygnięcia, a w przypadku braku uzyskania porozumienia, właściwym
do ich rozstrzygnięcia będzie sąd miejsca siedziby Hiree.

6\. Niezależnie od powyższych postanowień, Kandydatowi przysługuje prawo
skorzystania z pozasądowych sposobów dochodzenia roszczeń i
rozpatrywania ewentualnych reklamacji. Szczegółowe informacje znajdują
się na stronie internetowej
[<u>www.uokik.gov.pl</u>](http://www.uokik.gov.pl) oraz w siedzibe
Urzędu Ochrony Konkurencji i Konsumentów. Ponadto Kandydat ma prawo
skorzystać z pozostałych sposobów rozpatrywania reklamacji lub
dochodzenia roszczeń wskazanych w art. 36 i 37 Ustawy z dnia 15.12.2000
r. o Inspekcji Handlowej (t.j. Dz. U. z 2019 r., poz. 1668 z późn. zm.).
